PRAEFATIO.

Rufius Festus Auienus, is qui Phaenomena Arati
in Latinum conuertit, uidetur idem esse, qui fecit epi-
gramma de se ad deam N ortiam.*) is cum uersu quinto
illius epigrammatis de multis carminibus suis praedicet,
diuersus esse uix potest ab 80, qui cum alia carmina
minora composuit (ef. Wernsdorf. poet. Lat. min. V 3
p. 1296 sqq), tum et Arati Phaenomena 813 Dionysii
Periegesin Latine reddidit et de ora maritima uersus
plus uno libro complexus est, denique totum Vergi-
lium, ut ait Seruius ad Aen. X 388, et Liuium iambis
scripsit (cf. Wernsdorf. eodem libro IV 2 p. 553 V
2 p. 652). eiusdem hominis cognomen, etsi in epi-
grammatis inscriptione deest, in illo ipso non desi-

 

*) C. Ι. L. VI P. Ι n. 537 p. 103:
1. R(ufius) Festus v(ir) c(larissimus) de se ad deam Norti[a.m].
Festus, Musoni suboles prolesque Avieni,
unde tui latices traxerunt, Caesia, nomen,
Nortia, te veneror, Lari cretus Vulsiniensi,
Romam habitans, gemino proconsulis auctus honor[e],
5 carmina multa serens, vitam insons, integer aev(u)m,
coniugio laetus Placidae numeroque frequenti
natorum exultans. vivax sit spiritus ollis!
cetera composita fatorum lege trahentur.
ΙΙ. sancto patri filius Placidus.
Ibis in optatas sedes: nam Iuppiter aethram
pandit, Feste, tibi, candidus ut venias.
iamq(ue) venis. tendit dextras chorus inde deorum
et toto tibi iam plauditur ecce polo.

