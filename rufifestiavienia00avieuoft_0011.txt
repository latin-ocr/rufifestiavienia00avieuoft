u.' 675 expers caesurae est. in reliquis tamen rebus
prorsus· alia est condicio libri Aldini. neque enim
dubitari debet, quin ille emendatorum manus expertus
sit (cf. Hermes XII p. 155 n. 22 p. 157 n. 25 et
progr. Erf. p. VI sq.).

Etiam emendatiora uerba poetae reddidisse sibi
uisus est Ioachimus Perionius, qui ‘Vergilii, Germanici
Caesaris et Rufi Auieni carmina, iis respondentia Arati,
quae a Cicerone conuersa interciderunt? anno MDXXXX
Parisiis emittenda curauit. cuius lectiones cum ab Al-
dinis saepe discedant, tum aliquotiens concrepant cum
codice Ambrosiano, uelut u. 1664 et in hoc libro et
apud Perionium est saeuus. neque tamen ille multum
perfecit. melius autem Auieno consuluit Guilelmus
Morelius‚ qui anno MDLVIIII primum Auieni Aratum
cum Arato ipso Parisiis excudit. eius uestigiis institit
Theodorus Graminaeus, cuius liber anno MDLXVIIII
Coloniae prodiit (cf. Buhle, Arat. I p. XXII). Manutii
autem et Morelii opera quae in Arateis erant mutata,
. ea fere omnia ab omnibus, quae postea illa ediderunt,
sunt recepta. sic uulgata quaedam poematis memoria,
cum illorum uirorum studiis orta esset, usque ad hanc
aetatem propagata est. a qua qui anno MDLXXXVIIII
editionem Sanctandreanam exornauit, iam non abhorret.
ne Grotius quidem aliud fundamentum poematis emen-
dandi ponere studuit. quamquam homo ille ingeniosus
‘uix sextam egressus trieterida' Auienum Syntagmati
suo, quod anno MDC Lugduni Batauorum foras dedit,
adiunctum adeo ornauit atque expoliuit, ut qui post
illum Arateis operam nauabant quae Grotius emenda-
uerat repetiisse satis haberent. id fecerunt Petrus
Melian (a. MDCXXXIV), Ioannes Buhle (a. MDCCCI),
F. C. Matthiae (a. MDCCCXVII)‚ quorum de editioni-
bus nuper disseruimus (cf. progr. Erf. p. VIII). at
multo plus ualuerunt ad Auienum restituendum Nicolai
Heinsii emendationes, quae Syntagmati Grotiano ad-

