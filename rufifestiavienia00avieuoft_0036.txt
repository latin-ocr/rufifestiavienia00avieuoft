-14-

305 tectaque iusta uirum passim succederet, illa

feruentis late pelagi natura salumque

fluctibus instabile et glauci uada turgida ponti,
qua senior cano nutrit sub gurgite Nereus
delphinos uirides et physeteras anhelos,

310 ignorata suo seclusaque fine iacebant.

nulla fides undis, tumido commercia fluctu
nulla petebantur neque longis nauita terris
insinuare ratem susceperat, exul ut oris
omnibus externas ueheret per inhospita gazas

315 aequora et insano penderet saepe profundo,

omnia sed cunctis nasci dabat aurea terris
Iustitia et nullo discreuerat aere regna.
at postquam argento deformis uiluit aetaS,
rarius in terras os inclinabat honestum

320 iam dea, uix summos adlabens denique montis,

cum cedente die Phoebus sub nocte propinqua
occiduus pronos urgeret in aequora currus,
usurpandam oculis sese dabat adcurrentum,
non ut fessa uirum repararet gaudia uultu,

325 sed crepula ut late uomeret conuicia uoce.

‘parcite‚ uile genusl' lacrimis aiebat obortis,

‘causa querellarum uestrum est scelus! aurea quondam
iudice me uestri uixerunt saecla parentes.

degener in uobis animus, sollertia uobis

330 peruigil, arte noua uitam traducere mos est.

omne aeuum studiis excuditis. hinc quoque rursum,

305 iusta Ae iuxta V 309 delphinos Ae delpinios V Η
anhelos Ve anhelos A 313 susceperat N. Heinsius cf. Hermes
XVI p. 124 n. 78 ius fecerat Ve uis fecerat A 314 in-
hospita Ae inospita V 315 insano e insanos VA Η profundo
(correxit memus 1 A) VAe 322 pronos urgeret correxit ma·
nus 2 A surgeret media proelii in maryi‘ne scriptum deleuit
manus alia A prono surgeret Ve 323 sese dabat Grotius
sedebat VA sedabat e uersum 324 omittunt VA habent ev
326 genus Ve corr. A ’

